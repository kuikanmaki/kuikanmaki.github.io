---
layout: post
title:  "Google ja vasemmiston nouseva tiededenialismi"
author: "Jari Kuikanmäki"
description: "Miten teknologiayhtiö Googlesta tuli tiedevastainen ja mitä irtisanotun James Damoren kohtalosta pitäisi oikein ajatella?"
image: "/img/googleantiad.jpg"
date:   2017-08-13 22:30
location: Helsinki, Finland
tags: google evoluutiopsykologia tiede
---

<div class="post-image">
<img src="{{ "/img/googleantiad.jpg" | prepend: site.baseurl }}">
</div>
<em>Googlea ja sen toimitusjohtajaa arvostelevat anti-mainokset ilmestyivät katukuvaan Kaliforniassa lähellä yhtiön toimistoa sen jälkeen, kun yhtiö irtisanoi diversiteetti-ohjelmiaan kritisoineen työntekijänsä James Damoren.</em>

Yhdysvaltalainen teknologiayhtiö ja hakukonejätti Google on joutunut kohun keskelle liittyen yhtiön sisällä kiertäneeseen, työntekijän kirjoittamaan muistioon, joka käsitteli yhtiön diversiteetti / tasa-arvo -politiikkaa (diversity = monimuotoisuus, moninaisuus). Otsikolla <a href="http://assets.documentcloud.org/documents/3914586/Googles-Ideological-Echo-Chamber.pdf" target="_blank">“Google’s Ideological Echo Chamber”</a> (= Googlen ideologinen kaikukammio) kiertänyt teksti nousi noin viikko sitten kiivaaksi keskustelunaiheeksi yhtiön sisäisessä verkossa, minkä jälkeen kansainvälinen media tarttui aiheeseen. “Monimuotoisuutta vastustava muistio leviää Googlessa”, lehtien otsikot kertoivat. Lopulta toimitusjohtaja <b>Sundar Pichai</b> joutui henkilökohtaisesti puuttumaan tilanteeseen:

<blockquote>“Kirjoittajalla oli oikeus ilmaista näkemyksiään näistä aiheista - me kannustamme sellaiseen (työ)ympäristöön jossa ihmiset voivat tehdä näin.”</blockquote>

kirjoitti <a href="http://www.recode.net/2017/8/7/16110696/firing-google-ceo-employee-penned-controversial-memo-on-women-has-violated-its-code-of-conduct" target="_blank">Pichai Googlen työntekijöille</a> maanantaina. Kuin alleviivatakseen tätä näkemystä yhtiön vapaahenkisestä keskustelukulttuurista, Google purki muistion kirjoittajan, ohjelmoija <b>James Damoren</b> työsuhteen vielä samana päivänä. Perusteluksi mainittiin “sukupuolistereotypioiden vahvistaminen”.

Internet reagoi nopeasti, kuten odottaa saattaa:

<blockquote class="twitter-tweet" data-lang="en"><p lang="en" dir="ltr">Google in one gif <a href="https://t.co/yKgs4PNNYP">pic.twitter.com/yKgs4PNNYP</a></p>&mdash; Chet Cannon (@Chet_Cannon) <a href="https://twitter.com/Chet_Cannon/status/894953916235792384">August 8, 2017</a></blockquote>
<script async src="//platform.twitter.com/widgets.js" charset="utf-8"></script>

--

<h3>Mitä kohutussa Google-muistiossa sanottiin?</h3>

Mitä ihmettä Damore siis oikein kirjoitti, ja miten asiasta tuli niin tulenarka? Koska useampi medialähde - mukaanlukien kotimaiset tahot kuten <a href="http://yle.fi/uutiset/3-9763191" target="_blank">Yle</a> - näyttäisivät siteeranneen muistion sisällön ja ydinajatuksen keskeisiltä osin väärin, lienee paikallaan tiivistää lyhyesti, mitä Damore kohua herättäneessä muistiossaan sanoi. Siteeraan muistion avainväitteet alle:

>>&#8226; Googleen on syntynyt ideologinen kaikukammio, jossa tietyt poliittiset vääristymät ovat päässeet voitolle. Tämän myötä tietyistä asioista keskusteleminen on tehty mahdottomaksi.

>>&#8226; Tämä on johtanut ekstremistiseen ja autoritääriseen toimintatapaan yhtiön diversiteetti-ohjelmissa. Lähtökohdaksi on otettu, että kaikki poikkeavuudet ryhmien tasaisesta edustavuudesta johtuvat siitä, että jotakin ryhmää on syrjitty.

>>&#8226; Ilmiölle on kuitenkin muitakin mahdollisia syitä, kuten se että erilaiset populaatiotason jakaumat kiinnostuksen kohteissa ja kyvyissä voivat johtua myös biologiasta ja olla ryhmien välillä erilaisia.

>>&#8226; Ominaisuuksien erilaiset jakaumat miesten ja naisten välillä (populaatiotasolla) saattavat osittain selittää sen, miksi naisten edustavuus ei ole 50 prosenttia teknologia-alalla ja johtotehtävissä. 

>>&#8226; Googlen diversiteetti-ohjelmat aiheuttavat vahinkoa ja ovat luonteeltaan syrjiviä.

>>&#8226; Populaatiojakaumista ei kuitenkaan voida tehdä päätelmiä yksilöistä. "Toivon että voisimme kohdella ihmisiä yksilöinä, ei ryhmiensä jäseninä (tribalismi)."

Damore kertoi oman versionsa tapahtumien kulusta myös YouTube-persoonallisuus <b>Jordan Petersonin</b> haastattelussa. Peterson toimii psykologian professorina Toronton yliopistossa. Koko haastattelun (51min) voi katsoa alta. Peterson on  linkittänyt videon kuvaukseen yli 30 tieteellistä tutkimusta, jotka tukevat Damoren muistiossaan esittämiä väitteitä, ja toteaa toteaa haastattelun lopuksi:

>>"Kävin muistiosi tarkasti läpi ja käyttäytymistieteilijänä haluaisin sanoa, että kaikki mitä sanoit oli, jos ei tarkkaa niin vähintäänkin hyvin edustavaa parhaasta saatavilla olevasta psykometriikan tiedosta, jonka pohjalta koulutamme psykologeja jotka ovat asiantuntijoita yksilöllisten erojen tutkimuksessa. Ikävää että jouduit maksamaan tällaisen hinnan siitä."

>><iframe width="560" height="315" src="https://www.youtube.com/embed/SEDuVF7kiPU" frameborder="0" allowfullscreen></iframe>

Peterson ei ole näkemyksineen yksin. Viikon aikana joukko tutkijoita ja professoreita on ilmaissut tyrmistystään Googlen toiminnasta sekä puolustanut Damorea. Tässä muutamia poimintoja:

>>“Lähes kaikki Google-muistion empiiriset väitteet ovat tieteellisesti tarkkoja. Sen lisäksi ne on lausuttu varovasti ja kiihkottomasti. Sen pääväitteet sukupuolten välisistä eroista ovat erityisen hyvin tuettuja laajalla tutkimusaineistolla, joka kattaa läpi eri lajien, kulttuurien ja historian.” - Evoluutiopsykologian professori <b>Geoffrey Miller</b> New Mexicon yliopistosta (<a href="http://quillette.com/2017/08/07/google-memo-four-scientists-respond/" target="_blank">The Google Memo: Four Scientists Respond</a>)

>>“Toisin kuin muistiosta on väitetty, sen väitteet ovat tasapuolisia ja faktuaalisesti tarkkoja. Seksismi ei johdu siitä että ihmiset tietävät tosiasiat.” -Seksuaalineurotieteen tohtori <b>Debra Soh</b> (<a href="http://beta.theglobeandmail.com/opinion/no-the-google-manifesto-isnt-sexist-or-anti-diversity-its-science/article35903359/" target="_blank">“No, the Google manifesto isn’t sexist or anti-diversity. It’s science”</a>)

>>“Jos johtopäätöksemme ovat oikeita, Damore yritti tuoda huomiota empiirisiin havaintoihin, joita Googlella ei oltu aikaisemmin tiedetty, tai jotka oli jätetty huomioimatta.” - Johtamisetiikan professori ja sosiaalipsykologi <b>Jonathan Haidt</b> New Yorkin yliopistosta (<a href="http://heterodoxacademy.org/2017/08/10/the-google-memo-what-does-the-research-say-about-gender-differences/" target="_blank">The Google Memo: What Does the Research Say About Gender Differences?</a>)

>>“Damore on tuonut tärkeässä asiassa esiin näkemyksen, jolle on järkevää tieteellistä tukea, ja jossa faktojen tietäminen on tärkeää. Eli mistä hyvästä hänet irtisanottiin?” - Bioetiikan professori <b>Peter Singer</b> Stanfordin yliopistosta (<a href="http://www.nydailynews.com/opinion/google-wrong-article-1.3399750" target="_blank">Why Google was wrong: Did James Damore really deserve to be fired for what he wrote?</a>)

Myös Harvardin psykologian professori <b>Steven Pinker</b> otti asiaan kantaa Twitterissä, jakaen mm. <b>New York Timesissa</b> julkaistun kirjoituksen, jossa kehotettiin jo Pichaita astumaan alas toimitusjohtajan tehtävistä:

<blockquote class="twitter-tweet" data-lang="en"><p lang="en" dir="ltr">When Google silences dissent, it bodes poorly for the rest of us <a href="https://t.co/bXlRdvR2dk">https://t.co/bXlRdvR2dk</a> via <a href="https://twitter.com/BostonGlobe">@BostonGlobe</a></p>&mdash; Steven Pinker (@sapinker) <a href="https://twitter.com/sapinker/status/895607896079122433">August 10, 2017</a></blockquote>
<script async src="//platform.twitter.com/widgets.js" charset="utf-8"></script>

<blockquote class="twitter-tweet" data-lang="en"><p lang="en" dir="ltr">Excellent analysis of the Google affair &amp; its larger implications by David Brooks.  <a href="https://t.co/pK0JXgaCHV">https://t.co/pK0JXgaCHV</a></p>&mdash; Steven Pinker (@sapinker) <a href="https://twitter.com/sapinker/status/896013027476156417">August 11, 2017</a></blockquote>
<script async src="//platform.twitter.com/widgets.js" charset="utf-8"></script>

--

<h3>Miten tähän on päädytty?</h3>

Jotta voisimme ymmärtää, miten Googlen kaltainen teknologiayhtiö on onnistunut kaivamaan itsensä tällaiseen suohon, lienee paikallaan katsoa historiassa hieman taaksepäin - erityisesti yliopistomaailmaan. Googlen “ideologinen kaikukammio” näyttäisi olevan toisintoa samasta ilmiöstä, joka on ollut käynnissä myös yliopistokampuksilla jo useamman vuosikymmenen ajan. Erityisesti yhteiskunnallisissa ja humanistisissa tieteissä vasemmistolaisten tutkijoiden ja opettajien suhteellinen määrä on kasvanut jatkuvasti. Vaikutuksensa on ollut myös tieteenfilosofisilla kehityskuluilla, joista ehkäpä erityismaininnan ansaitsee tietoteoreettinen lähestymistapa nimeltä sosiaalinen konstruktionismi. 

Sosiaalisen konstruktionismin rooli vasemmistolaisessa tiededenialismissa on syytä erottaa sen sinänsä melko järkevästä peruslähtökohdasta: siitä, että ymmärryksemme maailmasta syntyy erilaisten sosiaalisten prosessien ja rakenteiden kautta ja niiden värittäminä (hyvä johdantoteos aiheeseen on esimerkiksi Berger & Luckmannin <a href="http://www.amazon.com/Social-Construction-Reality-Sociology-Knowledge/dp/0385058985" target="_blank">"Social Construction of Reality (1967)"</a>).

Ongelmat alkavat, kun vasemmiston tavoite tasa-arvosta ja sosiaalisesta oikeudenmukaisuudesta alkaa yhdistyä sosiaalisen konstruktionismin tarjoamien luovien mahdollisuuksien kanssa. Yhtäkkiä kaikki mahdollinen voidaan tarvittaessa selittää sortavilla rakenteilla ja myös legitiimit, hyvin laaditut tutkimusasetelmat ja -tulokset voidaan diskreditoida viittaamalla siihen, että niissä ei vain yksinkertaisesti ole huomioitu tarpeeksi sosialisaation vaikutuksia. Se, miksi nimenomaisesti moderni käyttäytymistiede ja evoluutiopsykologia on joutunut tämän uuden tiededenialismin tulilinjalle ei ole vaikeaa havaita: biologinen, eriarvoinen “determinismi” johon monet tutkimustulokset viittaavat on lähes täydellinen antiteesi sekä vasemmiston tasa-arvo -toivomuksille että sen kannattaman sosiaalisen konstruktionismin kaikenkattavalle tieteelliselle selitysvoimalle.

Niille jotka epäilevät että liioittelen sosiaalisen konstruktionismin älyllistä vaikutusta tiedemaailmassa, suosittelen lukemaan esimerkiksi vertaisarvioidun tieteellisen artikkelin <a href="http://www.skeptic.com/reading_room/conceptual-penis-social-contruct-sokal-style-hoax-on-gender-studies/" target="_blank">Conceptual penis as a social construct (Lindsay & Boyle 2017)</a>. Artikkelissa mm. argumentoidaan, että ilmastonmuutos johtuu konseptuaalisesta peniksestä ja että käsitys peniksestä sukupuolielimenä täytyy haastaa. Todellisuudessa artikkeli oli hulvaton akateeminen pila, joka kuitenkin meni läpi vertaisarvioinnista ylistävin arvosanoin. Voitaneen sanoa, että kun tieteellisistä julkaisuistakin on tullut komediaa, jonka yleisö ei enää uskalla nauraa, ei liene ihme että myös Googlen kaltaisissa yrityksissä alkaa ylilyöntejä tapahtua, kun kriittisen ajattelun hinta alkaa muodostua liian korkeaksi.

<h3>SJW-kulttuuri leviää</h3>

Akateemisten vasemmistovaikutteiden lisäksi Google-tapauksessa on syytä nostaa myös esiin radikalisoitunut poliittinen aktivismi, jonka harjoittajista käytetään varsin kuvaavaa nimitystä <a href="http://en.wikipedia.org/wiki/Social_justice_warrior" target="_blank">Social justice warrior (SJW)</a>. Ironiseksi ja deragotoriseksi tarkoitettu termi viittaa ihmisiin, jotka pakkomielteenomaisesti signaloivat kaikkea todellista, koettua ja kuviteltua yhteiskunnallista sortoa ja pyrkivät keinoja kaihtamatta vaientamaan ja neutralisoimaan kaikki sellaiset toimijat, jotka heidän näkökulmastaan estävät ihanteellisen tasa-arvoisen yhteiskunnan syntymisen.

Social justice warriorit ovat myös varsin taitavia manipuloimaan mediaa. Erilaiset henkeäsalpaavat nyyhkytarinat myyvät hyvin ja saavat aikaan klikkejä, jolloin kohuja on helppo synnyttää, ja median kriittinen ote ja lähdekritiikki alkaa lipsua. Näin kävi myös Google-muistion tapauksessa, kun tiedotusvälineet kopioivat tapauksen revittelevät otsikot nopeasti toisiltaan. Kyse ei ollut ainoastaan siitä, että Googlen johto ei ymmärtänyt mitä Damore muistiossaan sanoi, vaan myös siitä, että he eivät todennäköisesti uskaltaneet ryhtyä vastustamaan aktivistijoukkoa sillä uhalla, että olisivat joutuneet seuraavaksi itse sen kohteeksi.

<h3>Rantautuuko tiededenialismi myös Suomeen?</h3>

Kun Kirkko ja Kaupunki julkaisi Google-tapaukseen liittyen <b>Samuli Suonpään</b> tiededenialistisen vuodatuksen, jossa evoluutiopsykologiaa kutsuttiin <a href="http://www.kirkkojakaupunki.fi/-/suonpaa-evoluutio-ei-tehnyt-miehista-parempia-koodareita" target="_blank">"moderniksi luomisteologiaksi"</a>, kiirehti esimerkiksi tiedepuolue Vihreiden ex-puheenjohtaja <b>Ville Niinistö</b> ylistämään tekstiä <a href="http://twitter.com/VilleNiinisto/status/895359539259875330" target="_blank">"nerokkaaksi yhteiskunnalliseksi analyysiksi"</a>.

Toki on hienoa, jos uskovaiset ja moderni vasemmisto ovat viimeinkin löytäneet toisensa tällä tavoin. Tämä tiededenialistinen allianssi on pieni mutta kasvava, ja kuten Googlen tapaus osoittaa, se on saanut jalansijaa ja ymmärrystä vaikutusvaltaisissa asemissa. Varmasti myöskään vasemmiston piirissä suuri enemmistö ei ole tästä kehityksestä innostunut.

Olennaista on nyt, että suvaitsemattomimman ryhmän, radikalisoituneiden Social justice warrioreiden, <a href="http://medium.com/incerto/the-most-intolerant-wins-the-dictatorship-of-the-small-minority-3f1f83ce4e15" target="_blank">ei anneta voittaa</a>. Tämä edellyttää, että tiededenialismin todellinen luonne tuodaan esiin, ja että Damoren kaltaisia rohkeita totuudenpuhujia puolustetaan.

<h3>Google - tie teknologiayhtiöstä kultiksi</h3>

Se mikä tekee Googlen tapauksesta niin surullisen on se, että alkuvuosinaan yhtiö edusti uudenlaista yrityskulttuuria ja puolusti voimakkaasti valistusihanteita. Esimerkiksi toista yhtiön perustajaa, <b>Sergey Briniä</b> luonnehdittiin mediassa "valistusmieheksi", jonka mukaan <a href="http://www.economist.com/node/12673407
" target="_blank">"tieto on aina hyvästä"</a>.

Damoren erottamisen myötä yhtiön toiminta muistuttaa kuitenkin nyt enemmän kulttia kuin normaalia teknologiatoimijaa. Vanhoista valistusihanteista ollaan pudottu kauas. Yhtiön tiededenialistisessa asenteessa ei ole kyse ainoastaan siitä, onko erotettu Damore oikeassa vai ei. Kyse on tämän keskustelun tukahduttamisesta alkuunsa. Tämä ei ole asenne jota toivoisi nähtävän maailman johtavalta teknologiayhtiöltä.